نتیجه آزمایش دوپینگ وزنه‌برداران توسط کمیته بین‌المللی المپیک اعلام شد؛ این آزمایش‌ها بر روی نمونه‌های گرفته شده برای المپیک لندن و پکن انجام شد.

این در حالی است که هیچ کدام از شش مدال‌آور المپیک لندن در فهرست شرکت‌کنندگان در المپیک ریو قرار ندارند.

بنابه گفته فدراسیون جهانی وزنه‌برداری نتیجه آزمایش یازده ورزشکار مثبت بوده است.

از بین مدال‌آوران الکساندر ایوانف، اسوتلانا ساروکائیوا و ناتالیا زابلتنایا ورزشکاران نقره‌ای روس المپیک لندن هستند.

سه دارنده مدال برنز المپیک لندن نیز که نتیجه دوپنینگ آنان مثبت اعلام شده عبارتند از هریپسیمه خورشیدیان از ارمنستان، کریستانا آیوو از مولداوی و ایرینا کولشا از بلاروس.

فدراسیون بین‌المللی وزنه‌برداری تمام یازده ورزشکار را به تعلیق موقت محکوم کرد.

از بین این یازده ورزشکار رائولی سیره‌کیدزه از گرجستان، برای شرکت در المپیک ریو آماده شده بود.

تمامی این ورزشکاران به استفاده از دی هیدرو کلرو متیل تستوسترون متهم شده‌اند.