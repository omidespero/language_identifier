حمود عبداللهی، مدیر روابط عمومی کمیته ملی المپیک ایران، در گفت‌وگو با خبرگزاری صدا و سیمای ایران از نهایی شدن طراحی لباس‌ کاروان ورزشی ایران در المپیک خبر داده است.

آقای عبدالهی گفته است "باید ۵۰ دست لباس تهیه شود که ۱۰ دست آن آماده شده است".

تصاویر لباس‌های تازه در توییتر منتسب به کمیته ملی المپیک ایران منتشر شده است.

بعد از انتقاد شدید از طراحی لباس‌هایی که ابتدا به عنوان پوشش ورزشکاران ایرانی در المپیک ریو نمایش داده شد، کمیته المپیک از بازنگری در طراحی لباس‌ها خبر داد.

 جنجال لباس المپیکی‌های ایران: اصلاحات کافی نیست، براندازی شود

سه ‌شنبه ۵ مرداد سه طرح پیشنهادی به عنوان گزینه‌های مورد نظر مورد تایید قرار گرفت و قرار شد لباس نهایی با تغییراتی در این نمونه‌ها معرفی شود.

مراسم افتتاحیه المپیک ۲۰۱۶ هشت روز دیگر (۵ اوت/۱۵ مرداد) در شهر ریو دوژانیروی برزیل برگزار می‌شود.

مدیر روابط عمومی کمیته ملی المپیک گفته است که برای آماده کردن لباس‌ها با طرح جدید وقت هست "ولی از آنجائی که به اندازه‌گیری حرفه‌ای برای دوخت نیازمندیم درباره ورزشکاران تیم ملی والیبال و دوچرخه‌سواری که به برزیل اعزام شده‌اند به مشکل برخورد کرده‌ایم. به همین علت کت شلوارهای آنها را از خانواده‌هایشان گرفته‌ایم تا بر اساس آن لباس‌های جدید دوخته شوند".

بررسی‌های تازه تایید می‌کنند که مردان هلندی بلندقد‌ترین مردان و زنان گوآتمالایی کوتاه قدترین زنان دنیا هستند.

تفاوت قد در سراسر جهان تا حدودی جنبه ژنتیکی دارد ولی مراقبت‌های پزشکی، بهداشت و تغذیه هم نقش مهمی دارد.
بیشتر بخوانید: مردان ایرانی بیشترین افزایش طول قد را در دنیا در صد سال اخیر داشته‌اند

بنا بر تحقیقات، حد متوسط عمر مردان بلند قد، طولانی‌تر است اگر چه خطر ابتلا به بعضی سرطان‌‌ها در آنها بیشتر است.

ولی قد و قامت شخص تنها در سلامت او تاثیر نمی‌گذارد. این گونه افراد با مشکلات روزمره از پیدا کردن لباس مناسب گرفته تا جاشدن در صندلی هواپیما مواجهند.

موقعی که در دوبی خبرنگار بودم در باره افتتاح جزایر نخل گزارش می‌دادم و قرار بود با کایلی مینوگ ( خواننده مشهور استرالیایی) مصاحبه کنم. مراسم فرش قرمز داشت و من می‌خواستم هر دو در عکس بیفتیم. کایلی خیلی از من کوتاه‌تر است به همین جهت من کمی خم شده بودم تا هر دو در کادر دوربین قرار بگیریم. ولی مصاحبه بیش از حد طولانی شد. در آخر مصاحبه بدنم می‌لرزید چون پاهایم دیگر قدرت نداشتند. ولی در اتاق خبر تصور کرده بودند من انقدر از ملاقات با کایلی هیجان زده شده‌ام که نفس نفس می‌زنم.